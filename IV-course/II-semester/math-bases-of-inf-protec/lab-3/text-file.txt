розглянемо можливі канали витоку інформації та варіанти
несанкціонованого доступу до неї. за відсутності законного 
користувача, контролю та розмежування доступу до термінала 
кваліфікований порушник легко використовує його функціональні 
можливості для несанкціонованого доступу до інформації, 
що підлягає захисту, шляхом уведення відповідних запитів 
або команд. за наявності вільного доступу до приміщення 
можна візуально спостерігати інформацію на засобах відбиття 
і документування, викрасти паперовий носій, зняти зайву 
копію, а також викрасти інші носії з інформацією: лістинги 
, магнітні носії та ін. особливу загрозу становить 
безконтрольне завантаження програмного забезпечення, 
в якому можуть бути змінені установки, властивості, дані,  
алгоритми, введено "троянську" програму або вкорінено 
комп'ютерний вірус, що виконують деструктивні несанкціоновані 
дії. наприклад, записування інформації на сторонній носій, 
незаконне передавання у канали зв'язку, несанкціоноване 
друкування документів, порушення їх цілісності, несанкціоноване 
копіювання важливої інформації, вагомість якої визначається 
та обмежується на дуже короткий або, навпаки, тривалий час. 
загрозливою є ситуація, коли порушник — санкціонований 
користувач інформаційної системи, який у зв'язку зі своїми 
функціональними обов'язками має доступ до однієї частини 
інформації, а користується іншою за межами своїх повноважень. 
з боку санкціонованого користувача є багато способів 
порушення роботи інформаційної системи й одержання, 
модифікування, поширювання або знищення інформації, 
що підлягає захисту. для цього можна використовувати, 
насамперед, привілейовані команди введення-виведення, 
неконтрольованість санкціонованості або законності запиту 
і звернень до баз та банків даних, серверів тощо. вільний 
доступ дає порушникові можливість звертатись до чужих файлів 
і баз даних та змінювати їх випадково або умисно. під час 
технічного обслуговування апаратури можуть бути виявлені 
залишки інформації на її носіях (поверхні твердих дисків, 
магнітні стрічки та інші носії). стирання інформації 
звичайними методами (засобами операційних систем, 
спеціальних програмних утиліт) неефективне з погляду 
технічного захисту інформації. порушник може поновити 
і прочитати її залишки, саме тому потрібні тільки спеціальні 
засоби стирання інформації, що підлягає захисту. під час 
транспортування носіїв територією, яка не охороняється, 
виникає загроза перехоплення інформації, що підлягає захисту, 
і подальшого ознайомлення з нею сторонніх осіб. зловмисник 
може стати санкціонованим користувачем інформаційної системи 
у режимі розподілу часу, якщо він попередньо якось визначив 
порядок роботи санкціонованого користувача або якщо він працює 
з ним на одних лініях зв'язку. він може здійснити підключення 
до лінії зв'язку між терміналом та процесором еом. крім того, 
без переривання роботи санкціонованого користувача порушник 
може продовжити її від його імені, анулювавши сигнали 
відключення санкціонованого користувача. обробка, передавання 
та зберігання інформації апаратними засобами інформаційної  
системи забезпечуються спрацюванням логічних елементів на  
базі напівпровідникових приладів. спрацювання логічних 
 елементів зумовлено високочастотним зміщенням рівнів напруг 
 і струмів, що призводить до виникнення в ефірі, ланках 
живлення та заземлення, а також у паралельно розміщених 
 ланках й індуктивностях сторонньої апаратури електромагнітних 
полів, які несуть в амплітуді, фазі й частоті своїх коливань 
ознаки оброблюваної інформації. використання порушником 
різних приймачів може призвести до несанкціонованого витоку 
та перехоплення дуже важливої інформації, що зберігається в 
інформаційній системі. зі зменшенням відстані між приймачем 
 порушника й апаратними засобами інформаційної системи 
ймовірність приймання таких інформаційних сигналів збільшується. 
окремим видом дуже небезпечної перспективної загрози професійних 
порушників є так звані радіочастотні засоби електромагнітного 
ураження, які спричиняють ураження напівпровідникової елементної
бази за рахунок надпотужної енергетичної дії електромагнітних
випромінювань радіочастотного діапазону, що може призвести до 
 повної або тимчасової відмови в роботі інформаційної системи 
 у найбільш відповідальних ситуаціях. несанкціоноване підключення 
порушником приймальної апаратури та спеціальних датчиків до 
ланцюгів електроживлення та заземлення, інженерних комунікацій 
 і каналів зв'язку в трактах передачі даних може спричинити 
модифікацію та порушення цілісності інформації в комп'ютерних 
 мережах.